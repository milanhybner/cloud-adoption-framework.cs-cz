---
title: Cloudová správa a provoz – uznávaná teorie
titleSuffix: Microsoft Cloud Adoption Framework for Azure
description: Cloudová správa a provoz – uznávaná teorie
author: BrianBlanchard
ms.author: brblanch
ms.date: 10/17/2019
ms.topic: article
ms.service: cloud-adoption-framework
ms.subservice: operate
ms.openlocfilehash: 74f79fa03aba9585fca4ae391394c4a1b1138945
ms.sourcegitcommit: f3371811a36e12533ecbc3aa936e2a68e0cee25f
ms.translationtype: HT
ms.contentlocale: cs-CZ
ms.lasthandoff: 10/21/2019
ms.locfileid: "72682471"
---
# <a name="it-management-and-operations-in-the-cloud"></a>Provoz a správa IT v cloudu

Důležitost vhodné správy a provozu se při přechodu na cloudový model nejde přecenit. Bohužel ale jenom málo organizací je připravených na posun správy, který je nutný k zajištění úspěchu v provozním modelu zaměřeném primárně na cloud. Teorie v této části architektury přechodu na cloud popisuje provozní model, procesy a nástroje, které se v cloudu osvědčily. Každá z těchto oblastí představuje malý, ale důležitý posun v tom, jak by se při přechodu na cloud mělo nahlížet na správu a provoz IT.

## <a name="brief-history-of-it-management"></a>Stručná historie správy IT

Když neexistovaly cloudy, správa IT vycházela z jednoduché akviziční funkce. Získání technického vybavení pro podporu obchodních procesů vyžadovalo technické znalosti a hluboké zkušenosti s konkrétní skupinou dodavatelů zařízení. Správa IT konsolidovala výběr, pořízení a konfiguraci aktiv IT. Získaná aktiva obecně zahrnovala úložiště, výpočetní výkon, sítě a další podobné prostředky, které jsou nutné k zajištění požadované obchodní funkce. Jako odborníkům na problematiku zařízení se pracovníkům IT také svěřoval provoz těchto zařízení, aby se zajistil maximální výkon a minimální narušení chodu firmy.

Při sestavování nových technologických řešení má firma jasnou potřebu, která může odůvodnit významné náklady spojené se získáním aktiv nebo dokonce vytvářením celých datových center. Při sestavování řešení firma na pořizovací náklady nahlíží jako na investici do budoucna. Po splnění obchodních potřeb se vnímání těchto nákladů mění. Náklady spojené se stávajícími řešeními jsou považované jako provozní zátěž způsobená dřívějšími potřebami. Právě toto vnímání je důvodem toho, proč řada firem nahlíží na IT jako na nákladové středisko. A je to také důvodem toho, proč u řady organizací IT dochází k pravidelným kontrolám nákladů nebo snižování počtu zaměstnanců.

## <a name="cloud-management"></a>Správa cloudu

Tento historický model správy IT postačoval víc než 20 let. V současnosti je ale zastaralý a je méně žádoucí než alternativy zaměřené primárně na cloud. Při přechodu na cloudu mají týmy pro správu IT příležitost tento model znovu promyslet a zajistit tak firmě větší hodnotu. Tato série článků popisuje moderní model správy IT.

![Metodika správy v architektuře přechodu na cloud](../../_images/manage/caf-manage.png)

## <a name="next-steps"></a>Další kroky

Pokud chcete nový cloudový model správy lépe pochopit, začněte [obchodní rovnováhou](./business-alignment.md).

> [!div class="nextstepaction"]
> [Principy obchodní rovnováhy](./business-alignment.md)

---
title: Plán
titleSuffix: Microsoft Cloud Adoption Framework for Azure
description: Další informace o plánu nasazení architektury přechodu na cloud pro Azure od Microsoftu
author: BrianBlanchard
ms.author: brblanch
ms.date: 04/04/2019
ms.topic: landing-page
ms.service: cloud-adoption-framework
ms.subservice: reference
layout: LandingPage
ms.openlocfilehash: 0e6bcc4e41855db5288b1f503a8f091fefd05500
ms.sourcegitcommit: b30952f08155513480c6b2c47a40271c2b2357cf
ms.translationtype: HT
ms.contentlocale: cs-CZ
ms.lasthandoff: 10/15/2019
ms.locfileid: "72378893"
---
# <a name="microsoft-cloud-adoption-framework-for-azure"></a>Architektura přechodu na cloud pro Azure od Microsoftu

Cloud zásadně mění způsob, jakým podniky získávají a používají technologické prostředky. Tradičně podniky přebíraly vlastnictví všech aspektů technologií od infrastruktury po software a zodpovědnost za ně. Cloud podnikům umožňuje zřizovat a využívat prostředky jenom podle potřeby. Přechod na cloud je však pouhým prostředkem k dosažení cíle. Firmy přecházejí na cloud, když si uvědomí, že umožní řešit všechny tyto obchodní příležitosti:

- Firmy mají motivaci **migrovat** na cloud pro zajištění těchto možností:
  - Optimalizace provozu
  - Zjednodušení technologií
  - Zvýšení svižnosti firmy
  - Snížení nákladů
  - Příprava na nové technické možnosti
  - Škálování podle požadavků trhu nebo geografických zón
- Firmy mají motivaci **inovovat** s využitím cloudu pro zajištění těchto možností:
  - Zlepšení zkušeností zákazníků
  - Větší zapojení zákazníků
  - Transformace produktů
  - Příprava na nové technické možnosti a jejich realizace
  - Škálování podle požadavků trhu nebo geografických zón

## <a name="vision-and-objectives"></a>Vize a cíle

Odstranění hlavních překážek a umožnění změny ale vyžaduje víc než jenom pokyny k implementaci. Architektura přechodu na cloud je sada dokumentace, pokynů k implementaci, osvědčených postupů a nástrojů, které pomáhají sjednotit strategie pro podnikání, kulturu a technologie a umožňují tak zajistit požadované obchodní výsledky. Její modulární struktura provádí zákazníky cestou ke cloudu. Architektura přechodu na cloud může stát sama o sobě a poskytuje zákazníkům strukturované samoobslužné postupy. Architektura přechodu na cloud navazuje na stávající doprovodné materiály, kdykoli je to možné, aby splňovaly tyto cíle:

- **Cíl technické strategie:** Vytvořit škálovatelné technické strategie, nad rámec minimálního realizovatelného produktu (MVP), které zákazníci mohou snadno sami přizpůsobovat a upravovat tak, aby splňovaly jejich požadavky a řešily běžná omezení.
- **Cíl obchodní strategie:** Aniž bychom v tomto průvodci definovali obchodní strategie, pomůžeme architektům porozumět obchodní strategii, zdokumentovat ji a informovat o ní, aby bylo možné přijmout správná rozhodnutí.
- **Cíl kulturní strategie:** I když neposkytujeme podrobné pokyny k usnadnění změn kultury nebo organizačních změn, zajistíme metodologie, scénáře a otázky, které vám pomohou identifikovat kulturní překážky na cestě k technické strategii a odstranit je.

## <a name="fulfilling-the-vision"></a>Naplnění této vize

Architektura přechodu na cloud je zastřešující architektura, která pokrývá fáze plánování, připravenosti a přijetí napříč motivací pro migrace a inovace pro přechod na cloud, s podporou pokynů pro zásady správného řízení a provozních pokynů.

Společnost Microsoft tuto ambiciózní architekturu aktivně vytváří ve spolupráci se zákazníky, partnery a interními týmy. V rámci podpory partnerství se obsah vydá ve verzi Public Preview, jakmile bude k dispozici. Tyto verze Public Preview umožňují testování, ověřování a postupné vylepšování těchto pokynů. Architektura přejde do fáze obecné dostupnosti, jakmile se splní zamýšlené cíle.

Pro zajištění úspěšného přechodu na cloud je potřeba, aby zákazník na tuto digitální transformaci připravil své lidi, technologie a procesy. Architektura přechodu na cloud obsahuje část popisující celý proces přechodu, migraci i inovace, ve formě přehledu pro zákazníky. Tato část se skládá z následujících fází cesty přechodu:

- **Plánování:** Sladění obchodních výsledků s praktickými technologickými backlogy. Tato fáze se skládá ze tří oblastí plánovacích aktivit rané fáze:
  - Definování obchodních odůvodnění a obchodních výsledků
  - Určení priority úloh na základě dopadu na obchodní výsledky
  - Vytvoření plánu přechodu na cloud na základě aktuálních digitálních aktiv a úloh s určenou prioritou
- **Připravenost:** Příprava lidí, kultury a prostředí na změnu. Tato fáze má tři klíčové komponenty:
  - Vytvoření týmu cloudové strategie a další sladění organizace
  - Vytvoření plánu připravenosti dovedností napříč rolemi a funkcemi
  - Příprava cloudového prostředí a následné vytvoření základu Azure
- **Přechod:** Implementace požadovaných změny napříč IT a obchodními procesy, které zákazníkům pomohou realizovat strategie pro podnikání, technologie a lidi. Tato fáze zahrnuje několik oblastí, které se budou lišit v závislosti na tom, co organizace implementuje:
  - Migrace úloh a prostředků
  - Modernizace dat a aplikací
  - Zásady správného řízení cloudu
  - Správa a provoz prostředků a úloh v cloudu

Tyto fáze nejsou lineární a nejspíš se z nich stane cyklus, protože zákazníci se vracejí k plánům přechodu a rozšiřují je současně s tím, jak jejich lidé získávají víc zkušeností s cloudem. Jejich aplikace a úlohy jsou správně spravované a provozované, jsou sladěné s podnikovými zásadami a zajišťují požadované obchodní výsledky.

## <a name="quarterly-roadmap"></a>Čtvrtletní plán

Následující text uvádí přehled konkrétních vydání v jednotlivých čtvrtletích s cílem ukázat vyspělost jednotlivých částí obsahu po čtvrtletích.

### <a name="q2-2019"></a>2\. čtvrtletí 2019

- **První vydaná verze:** V tomto čtvrtletí budou jako první verze vydané oddíly věnované migraci, připravenosti a plánování. Očekává se, že každý měsíc bude vydána jedna část.
- **Raná testovací verze:** Očekává se, že v tomto čtvrtletí se dokončí rané testovací verze pro oddíly řízení, migrace a připravenosti.
- **Průběžná vyspělá verze:** Očekává se, že oddíly řízení a migrace budou mít alespoň jednu vydanou verzi se zaměřením na upřesnění definice dalších praktických kroků. U oddílu řízení se očekávají další investice do částí věnovaných osvědčeným postupům a rozšíření rozsahu.
- **Samostatná verze:** Oddíl věnovaný připravenosti bude mít samostatně vydanou verzi během konce dubna a května. Obsah oddílu připravenosti se převezme přímo z playbooku Připravenost pro Azure, aby se podpořila chystaná integraci s webem Azure Portal. Tento obsah se ještě před prvním oficiálním vydáním oddílu připravenosti koncem května vylepší a sladí s metodologiemi architektury přechodu na cloud.

### <a name="q3-2019"></a>3\. čtvrtletí 2019

- **První vydaná verze:** Inovace aplikací a inovace dat.
- **Raná testovací verze:** Plánování a inovace aplikací.
- **Průběžná vyspělá verze:** U oddílů připravenosti, plánování, migrace a řízení se v tomto čtvrtletí bude investovat do částí věnovaných automatizaci, osvědčeným postupům a rozšíření obsahu.

## <a name="looking-back-recent-releases"></a>Pohled zpátky (nedávno vydané verze)

**Vytvoření architektury přechodu na cloud (1. října 2018):** Zákazníci po nás chtějí, abychom jim pomohli zajistit strukturovaný přístup k firemní transformaci s využitím cloudu.

Začátkem roku 2018 Microsoft vydal COM (Cloud Operating Model). Průvodce COM pomáhal zákazníkům pochopit _co_ a _proč_ pro digitální transformaci. Zákazníci si díky tomu začali uvědomovat všechny oblasti, které se mají řešit: obchodní strategie, strategie kultury a technologická strategie. Co ale nebylo v COM zahrnuté, byly konkrétní _postupy_. Zákazníkům tak na konci zůstala otázka: A co teď dál? Právě to vedlo řadu našich pracovních týmů k tomu, že začaly vytvářet vlastní modely a zapojení. Přestože zprávy předávané jednotlivými týmy ukazovaly správný směr, obsahovaly trochu jiné informace a to zákazníky ještě víc mátlo.

V říjnu 2018 jsme začali procházet všechny modely, které se v naší organizaci rozšířily, a našli jsme zhruba 60 různých modelů přechodu na cloud. V této době byl vytvořen tým napříč Microsoftem, jehož cílem bylo dát to všechno dohromady. Toto úsilí vyústilo ve vytvoření jednoho modelu, Architektura přechodu na cloud pro Azure od Microsoftu, který zákazníkům pomůže pochopit _co_ a _proč_, poskytne jim jednotné pokyny _jak_ a pomůže jim zrychlit cestu ke cloudu.

**Verze z 1. čtvrtletí 2019 (11. února 2019):** Na základě zpětné vazby od zákazníků jsme začali sestavovat pilíř pro řízení. Zákazníci uvedli, že tato komponenta je nutná k urychlení úsilí o migraci a posílení přechodu na cloudové služby. Důvěryhodnost a ochrana, která plyne z vytvoření silného modelu zásad správného řízení, posiluje jistotu, kterou firmy ve svém úsilí o realizaci cílů přechodu na cloud potřebují.

Tato první verze pomohla v rámci architektury přechodu na cloud otestovat jednotnost důležitého poselství Microsoftu napříč konverzacemi věnovanými zákazníkům, partnerům a službám. Zachovali jsme jednotnost tohoto poselství na praktické úrovni a zaměřili jsme se na zajištění akčního procesu se čtyřmi kroky:

1. Definování koncového stavu zákazníka na základě běžné metodologie
2. Vyhodnocení s cílem definovat mezery a oblasti pro investice do zásad správného řízení
3. Definování minimálního životaschopného produktu (MVP), který zákazníkům umožní rychlou iteraci
4. Zajištění způsobu pro postupné vylepšování MVP s cílem zmírnit rizika a splnit obchodní požadavky

**Verze z 2. čtvrtletí 2019 (15. dubna 2019):** Nástroje pro migraci do cloudu mohou do cloudu snadno migrovat desítky tisíců IT prostředků. Názory zákazníků ale ukazují, že migraci do cloudu blokuje kultura a technická připravenost. Jarní vydaná verze řeší tyto blokační faktory tím, že pro migraci do cloudu definuje iterativní přístup. Základní metodologie zahrnuje zjednodušeného průvodce migrací do Azure, který nabízí seznámení s nástroji a základními postupy. Oddíly věnované rozšířenému rozsahu a osvědčeným postupům umožňují na tyto základních pokyny dále navázat.

Tato verze také obsahuje rozšíření části plánování architektury přechodu na cloud, která se zaměřuje na obchodní plánování. Do nové části připravenosti v architektuře přechodu na cloud je také začleněný stávající průvodce nastavením Azure.

_Změny obsahu (levý navigační panel):_ Levé navigační podokno bylo zjednodušené tak, aby odpovídalo přístupu plánování, připravenosti a přijetí. Oddíl Začínáme byl znovu upraven, aby čtenářům poskytl shrnutí tří cest, které architektura přechodu na cloud podporuje.

## <a name="next-steps"></a>Další kroky

Označte si tuto stránku záložkou a vracejte se k ní každý měsíc. Bude obsahovat aktualizace plánu a poznámky k případným změnám pokynů pro architekturu přechodu na cloud.

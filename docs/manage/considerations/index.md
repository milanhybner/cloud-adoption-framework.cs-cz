---
title: Cloudová správa a provoz – uznávaná teorie
titleSuffix: Microsoft Cloud Adoption Framework for Azure
description: Cloudová správa a provoz – uznávaná teorie
author: BrianBlanchard
ms.author: brblanch
ms.date: 10/17/2019
ms.topic: article
ms.service: cloud-adoption-framework
ms.subservice: operate
ms.openlocfilehash: 90fd78e45f71c6ca52ea76f5efe6a3aaae49af74
ms.sourcegitcommit: 50788e12bb744dd44da14184b3e884f9bddab828
ms.translationtype: HT
ms.contentlocale: cs-CZ
ms.lasthandoff: 11/18/2019
ms.locfileid: "74160304"
---
# <a name="it-management-and-operations-in-the-cloud"></a>Provoz a správa IT v cloudu

Důležitost vhodné správy a provozu při přechodu na cloudový model je nedocenitelná. Bohužel ale jenom málo organizací je připravených na posun správy, který je nutný k zajištění úspěchu v provozním modelu zaměřeném primárně na cloud. Tato část architektury přechodu na cloud popisuje provozní model, procesy a nástroje, které se v cloudu osvědčily. Každá z těchto oblastí představuje malou, ale důležitou změnu způsobu, jakým má podnik nahlížet na správu a provoz IT, když začíná přecházet na cloud.

## <a name="brief-history-of-it-management"></a>Stručná historie správy IT

Když neexistovaly cloudy, správa IT vycházela z jednoduché akviziční funkce. Získání technického vybavení pro podporu obchodních procesů vyžadovalo technické znalosti a hluboké zkušenosti s konkrétní skupinou dodavatelů zařízení. Správa IT konsolidovala výběr, pořízení a konfiguraci aktiv IT. Získaná aktiva obecně zahrnovala úložiště, výpočetní výkon, sítě a další podobné prostředky, které jsou nutné k zajištění požadované obchodní funkce. Jako odborníkům na problematiku zařízení se pracovníkům IT také svěřoval provoz těchto zařízení, aby se zajistil maximální výkon a minimální narušení chodu firmy.

Při sestavování nových technologických řešení má firma jasnou potřebu, která může odůvodnit významné náklady spojené se získáním aktiv nebo dokonce vytvářením celých datových center. Při sestavování řešení firma na pořizovací náklady nahlíží jako na investici do budoucna. Po splnění obchodních potřeb se vnímání těchto nákladů mění. Náklady spojené se stávajícími řešeními jsou považované za provozní zátěž způsobenou dřívějšími potřebami. Právě toto vnímání je důvodem toho, proč řada firem nahlíží na IT jako na nákladové středisko. A je to také důvodem toho, proč u řady organizací IT dochází k pravidelným kontrolám nákladů nebo snižování počtu zaměstnanců.

## <a name="cloud-management"></a>Správa cloudu

Tento historický model správy IT postačoval víc než 20 let. V současnosti je ale zastaralý a je méně žádoucí než alternativy zaměřené primárně na cloud. Při přechodu na cloud mají týmy pro správu IT příležitost tento model znovu promyslet a zajistit tak firmě větší hodnotu. Tato série článků popisuje moderní model správy IT.

![Metodika správy v architektuře přechodu na cloud](../../_images/manage/caf-manage.png)

## <a name="next-steps"></a>Další kroky

Pokud chcete nový cloudový model správy lépe pochopit, začněte [principy obchodní rovnováhy](./business-alignment.md).

> [!div class="nextstepaction"]
> [Principy obchodní rovnováhy](./business-alignment.md)
